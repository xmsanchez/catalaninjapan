---
layout: post
title: Dia 10 - Den Den Town
date: '2013-06-27T13:55:00.001+02:00'
author: Time Master
image: assets/images/logo-legacy.png
tags:
- Viatge al Japó 2013
modified_time: '2013-06-27T13:55:56.271+02:00'
blogger_id: tag:blogger.com,1999:blog-8185883865646423773.post-403798653244150431
blogger_orig_url: https://catalaninjapan.blogspot.com/2013/06/dia-10-den-den-town.html
---

Aquest dia vam anar de compres a Osaka, al Den Den Town (Nippombashi). Per arribar cal agafar la Rapid Service Line en direcció Himeji que para a Osaka en un trajecte d'uns 40 minuts. Un cop allà s'ha d'agafar el metro. Nosaltres vam anar fins a Namba, però hi ha una línia que va directe a Nippombashi.


Vam caminar uns 15 minuts fins a arribar al lloc. El Den Den Town d'Osaka és, bàsicament, l'equivalent a l'Akihabara de Tokyo. Aquí es troba des de coses relacionades amb l'Anime fins a components de robòtica, passant per videojocs, música i vídeo, botigues de maquetes, etc.


Les botigues obren a les 11, pel que si veniu abans com ens va passar a nosaltres, no us preocupeu. Fàcilment trobareu l'edifici de Taito Station on teniu 5 plantes plenes de recreatives modernes i retro per passar l'estona. Però compte! És adictiu.


Al sortir d'allà, vam patejar-nos tot el carrer per una de les aceres, entrant a la majoria de botigues. A destacar el Mr Potato, el paradís del retro. Un must-go en tota regla.


Al arribar al final, vam anar a dinar. No recordo què era, però era molt bo. Després vam seguir patejant tot el carrer per l'altra banda i ens va portar encara més temps completar el recorregut. Jo no vaig comprar gran cosa però el Jose va comprar bastants cds de música (ja porta 47 xD) i l'Arnau també va comprar bastantes coses.


Finalment, cap a les 17h, vam anar fent via. Vam comprar 12 takoyakis pel camí que ens vam menjar en el tren.


Per la nit, a Kyoto, vam anar a sopar al bar dels Yakitoris. L'Arnau va marxar aviat però jo i el Jose vam quedar-nos bastanta estona xerrant amb els dos nois. Resulta que no són germans com pensàvem, però si vam encertar en que la senyora gran era la mare d'un d'ells. Vam passar dues hores molt entretingudes practicant japonès i aprenent coses noves dins el que va ser possible (ells no tenen ni idea d'anglès). Overall, una dia acceptable que va acabar en una bona nit.



---
layout: post
title: Dia 1 (17-18/07) - Sortida desde Barcelona, arribada a Tokyo al dia següent.
 Visita a Ueno i Akihabara.
date: '2012-07-08T16:49:00.000+02:00'
author: Time Master
image: assets/images/logo-legacy.png
tags:
- Viatge a Japó 2012 - Planificació
modified_time: '2013-06-09T18:35:56.279+02:00'
thumbnail: https://blogger.googleusercontent.com/img/b/R29vZ2xl/AVvXsEi14BbYavZre9kXoQ-zjMg37ZLKqTdRZz2sFOnzsK0_LtVavDI8K9F42p-PmIhDQfL93GBTU-F7c70AsfpXhyphenhyphenFua0SVqsKkrSdU-tyC0czjbfW0pNv_rh2ZGwZhCQppJn41xuFbDYXFoYY/s72-c/Narita_Airport_Station.jpg
blogger_id: tag:blogger.com,1999:blog-8185883865646423773.post-6156860567926075289
blogger_orig_url: https://catalaninjapan.blogspot.com/2012/07/dia-1-sortida-desde-barcelona-arribada.html
---

El viatge començarà el dia 17 de Juliol, a Barcelona. He d'arribar a l'aeroport sobre les 8:45 del matí, facturar la maleta, i agafar l'avió a les 10:15. A les 15:10 el vol arribarà a Helsinki, Finlandia. Desde la mateixa terminal només m'hauré de preocupar de buscar la següent porta d'embarcament ja que al haver agafat tot el vol amb la mateixa companyia ells ja s'ocupen de portar la maleta d'un avió cap a l'altre.  

  

Ara, dins l'avió que em portarà cap al Japó, només queda esperar les 9 hores i mitja que trigarà a arribar a destí. A les 8:55h del 18 de Juliol (horari de Tokyo) arribaré a Narita. Comença l'aventura.  

  

Calculo que entre que arriba l'avió, ens deixen baixar i recullo la maleta se'm faran les 9:30 o les 10h. El primer que he de fer és anar a canviar els € per YEN. Només sortir de la zona on reculls la maleta (només hi ha una porta per la que surt tothom) suposadament m'hauria de trobar dos bancs, un a l'esquerra i un altre a la dreta. Allà pots canviar els diners sense problema. Diuen que entregues els diners, apuntes el valor en un full i amb una calculadora t'ensenyen el que et donaran. Dius si estàs d'acord i et fan el canvi.  

  

Quan estigui tot a punt, hauré d'anar a buscar la guixeta de JR, que és on he d'intercanviar el tiquet que vaig comprar pel JRail Pass (tarifa plana de transport públic durant 14 dies). He de buscar un cartell verd que posa "JR":  

  


[![](https://blogger.googleusercontent.com/img/b/R29vZ2xl/AVvXsEi14BbYavZre9kXoQ-zjMg37ZLKqTdRZz2sFOnzsK0_LtVavDI8K9F42p-PmIhDQfL93GBTU-F7c70AsfpXhyphenhyphenFua0SVqsKkrSdU-tyC0czjbfW0pNv_rh2ZGwZhCQppJn41xuFbDYXFoYY/s320/Narita_Airport_Station.jpg)](https://blogger.googleusercontent.com/img/b/R29vZ2xl/AVvXsEi14BbYavZre9kXoQ-zjMg37ZLKqTdRZz2sFOnzsK0_LtVavDI8K9F42p-PmIhDQfL93GBTU-F7c70AsfpXhyphenhyphenFua0SVqsKkrSdU-tyC0czjbfW0pNv_rh2ZGwZhCQppJn41xuFbDYXFoYY/s1600/Narita_Airport_Station.jpg)

  

  

  

Un cop tingui el JRPass, tinc dues possibilitats: Una, és agafar el Narita Express. El tren passa a les 10:16 i arriba a les 11:11 o a les 11:16 arribant a les 12:12. El problema, és que arriba a l'estació de Tokyo, i allà hauria d'agafar un tren local fins a Ueno. (horaris: http://www.gatewaylax.com/narita_expressjp.asp).  


  

  

L'altra possibilitat, és agafar el Keisei Skyliner, és el més ràpid de tots els trens i val al voltant de 30€. A les 10:03 tinc un tren que arriba a Ueno a les 10:44, o un que surt a les 10:43 arribant a les 11:28. Probablement és el que més em convé. El punt negatiu d'aquest tren és el preu, ja que en el cas del Narita Express puc activar el JRPass aquell mateix dia i així em sortiria gratis. La pega, que tindria un dia menys de JRPass. Encara m'ho estic pensant, però possiblement el Keisei és opció que més m'interessa. Aquí veiem els mostradors i l'entrada a l'estació de la línia Keisei:  

  


[![](https://blogger.googleusercontent.com/img/b/R29vZ2xl/AVvXsEjWhDCFhQnVuyuptMQ0vCfGdaxhDlTojOn1FAfUhXrpudOOe1BPMM3HEAqQElfZHFZp86Xvx9zrckBN7RzpqFxJlu-f-PuCFbdXNyF2EgxRgjIUFnpyVzWEU9ctZJzrr8QZKmLhofNOuMo/s320/keisei-line.jpg)](https://blogger.googleusercontent.com/img/b/R29vZ2xl/AVvXsEjWhDCFhQnVuyuptMQ0vCfGdaxhDlTojOn1FAfUhXrpudOOe1BPMM3HEAqQElfZHFZp86Xvx9zrckBN7RzpqFxJlu-f-PuCFbdXNyF2EgxRgjIUFnpyVzWEU9ctZJzrr8QZKmLhofNOuMo/s1600/keisei-line.jpg)
  

I aquí tenim un mapa de les rutes que fan tots els trens/busos que surten de l'aeroport.  

  


[![](https://blogger.googleusercontent.com/img/b/R29vZ2xl/AVvXsEgAoRMr1B92Qx0_Htsf0LXDBHquehXRaoRoRLl6ddDUQ8Cjf55ig3lYX_MedoItMJoioCblD63j3qVby3O10rYYXN1D0SeUEgUpwADzhSz8LOx4cXdfG-RnRbnbepMFhigxEqpV9uEgNH4/s320/narita_train_map.gif)](https://blogger.googleusercontent.com/img/b/R29vZ2xl/AVvXsEgAoRMr1B92Qx0_Htsf0LXDBHquehXRaoRoRLl6ddDUQ8Cjf55ig3lYX_MedoItMJoioCblD63j3qVby3O10rYYXN1D0SeUEgUpwADzhSz8LOx4cXdfG-RnRbnbepMFhigxEqpV9uEgNH4/s1600/narita_train_map.gif)
  

Un cop a Ueno, la intenció és deixar la maleta en una taquilla i visitar aquest barri. Espero trobar una taquilla prou gran!! Si no, em tocarà portar la bossa amunt i avall fins les 16h, que és quan puc fer el check-in a l'hotel.  

  

**Ueno**  

  

**Ueno Park:** La manera més fàcil d'arribar és sortir de l'estació per on hi ha el cartell "Park Exit" (està al costat). Aquí trobarem bastants museus i un estanc al centre del parc (amb un petit temple just al mig).  

  

Els museus que em criden l'atenció i podria visitar són:  

  

**- Museu Nacional de Tokyo**: Bàsicament són restes arquitectòniques japoneses i asiàtiques en general de diferents èpoques. L'entrada són 420 yens (4€ i mig)  


[![](https://blogger.googleusercontent.com/img/b/R29vZ2xl/AVvXsEgfSbkblba6Qaodf6GMGCJDQ8caJnXQKAPyKXigF1PUwo8YSY_1-m1nxv_G2UWfArzcRl3KEl-P3DmvKRiMKa8Vze3YzmZM3Kbut_XIyRpIDjzWtPZZenvH7wNc-6kbo9-2TH9D15aEEBg/s320/ueno_museunacionaltokyo.jpg)](https://blogger.googleusercontent.com/img/b/R29vZ2xl/AVvXsEgfSbkblba6Qaodf6GMGCJDQ8caJnXQKAPyKXigF1PUwo8YSY_1-m1nxv_G2UWfArzcRl3KEl-P3DmvKRiMKa8Vze3YzmZM3Kbut_XIyRpIDjzWtPZZenvH7wNc-6kbo9-2TH9D15aEEBg/s1600/ueno_museunacionaltokyo.jpg)
  

  

**- Ueno Zoo**: Com el seu nom indica, és un zoo. És famós, sobretot, pels seus ossos panda gegants. A tot això, fa poc vaig llegir que havien tingut la primera cria després de 24 anys sense cap naixement d'aquesta espècie però poc després va morir. Estan en perill d'extinció. L'entrada són 600 yens.  


[![](https://blogger.googleusercontent.com/img/b/R29vZ2xl/AVvXsEi_rHS4DhoYz-t02SdfYj8UTwulI12QUl0rhfO4XTr0BOmHNbnodVoEQ8-1DfNTVOskQMtesEizqA2x44gajYAYlG29sgxaxJOWLTdPYIEOwB1Z77zoMS-p_W2lwL-RWAMQN5fDzXDCVEo/s320/ueno_zoo.jpg)](https://blogger.googleusercontent.com/img/b/R29vZ2xl/AVvXsEi_rHS4DhoYz-t02SdfYj8UTwulI12QUl0rhfO4XTr0BOmHNbnodVoEQ8-1DfNTVOskQMtesEizqA2x44gajYAYlG29sgxaxJOWLTdPYIEOwB1Z77zoMS-p_W2lwL-RWAMQN5fDzXDCVEo/s1600/ueno_zoo.jpg)
  

  

**Ueno Toshogu**: Pot ser interessant, és un temple de fa 500 anys que ha sobreviscut a incèndis, terratrèmols i atacs aeris. Està a 10 minuts de l'estació de Ueno.  


[![](https://blogger.googleusercontent.com/img/b/R29vZ2xl/AVvXsEgLsfXtg5Ep8UntxDdc9Ck1E9prLd_c7gkShdpXlkEwSN4XBkDw57L5cx-qCGAK-uq8rnHx9a4VjMv1ofCPRhMArFjKbhNj_hJDciHhG3DXy1cc5yFmw_4ZZAq1qjUV0nYiLtqfu6JYj0s/s320/ueno_toshogu.jpg)](https://blogger.googleusercontent.com/img/b/R29vZ2xl/AVvXsEgLsfXtg5Ep8UntxDdc9Ck1E9prLd_c7gkShdpXlkEwSN4XBkDw57L5cx-qCGAK-uq8rnHx9a4VjMv1ofCPRhMArFjKbhNj_hJDciHhG3DXy1cc5yFmw_4ZZAq1qjUV0nYiLtqfu6JYj0s/s1600/ueno_toshogu.jpg)
  

  

**Mercat d'Ameyoko**: Aquest mercat el trobarem entre Okachimachi i l'estació de Ueno. Antigament es venien caramels i a més era un mercat negre de productes americans. Avui dia, però, trobarem roba, cosmètics, menjar i espècies. No em crida massa l'atenció, però ho recomanen, així que val la pena fer un cop d'ull.  


[![](https://blogger.googleusercontent.com/img/b/R29vZ2xl/AVvXsEi4OXTCh4g2bngcGvVx2BC7KjsUhFgu9hRorW5nH67uRiS6nSZbEAsraCbhLz_i-coqKSIp_EvYTgLHQb7Ye_OU3XTa9j67Afm70eFNo9NboZsQue07gfup-vBBBD6PROcvMbRqppyvO98/s320/ueno_ameyokomarket.jpg)](https://blogger.googleusercontent.com/img/b/R29vZ2xl/AVvXsEi4OXTCh4g2bngcGvVx2BC7KjsUhFgu9hRorW5nH67uRiS6nSZbEAsraCbhLz_i-coqKSIp_EvYTgLHQb7Ye_OU3XTa9j67Afm70eFNo9NboZsQue07gfup-vBBBD6PROcvMbRqppyvO98/s1600/ueno_ameyokomarket.jpg)
  

En el cartell amb lletres vermelles posa "Ameyoko", amb els dos primers caràcters escrits en Katakana i l'últim amb un Kanji. És curiós com barregen els silabaris.  

  

  

  

**Minami-senju**  

  

Arriba l'hora de recollir les bosses i anar a fer el check-in a l'hotel per poder descarregar. Desde l'estació de Ueno, he d'agafar un tren local fins a Minami Senju, que és el barri on tinc l'hotel. Per arribar fins aquí, puc agafar un tren local que em costarà 160 yen (un euro i mig), concretament, he d'agafar la línia Hibiya. També tinc la possibilitat d'agafar un de la línia JR, perquè em surti gratis, però triga una mica més i em deixa més lluny (possiblement hauria de caminar 10 minuts més fins a l'hotel. Aquí podem veure les dues línies:  

  

  

  


[![](https://blogger.googleusercontent.com/img/b/R29vZ2xl/AVvXsEgU-gFpvhslqlhmFU3qVB7wF7BBnMThhA_hBvBXEB9nlBRvd09t7u_WeCv3Kj7Bw-EEU6QPl_h9zW56VG1u6k-IpGnoJ9rMjPB7cl-kUtVciHopfe-BSNJwi8u2Vn5WKvvTBU9CuFwxbPU/s320/mapa_ueno-juyoh.jpg)](https://blogger.googleusercontent.com/img/b/R29vZ2xl/AVvXsEgU-gFpvhslqlhmFU3qVB7wF7BBnMThhA_hBvBXEB9nlBRvd09t7u_WeCv3Kj7Bw-EEU6QPl_h9zW56VG1u6k-IpGnoJ9rMjPB7cl-kUtVciHopfe-BSNJwi8u2Vn5WKvvTBU9CuFwxbPU/s1600/mapa_ueno-juyoh.jpg)
  

El punt A és on hi ha l'hotel. El Punt B és l'estació d'Ueno, d'on vindré. Com podem observar la línia JR dóna bastanta volta i em deixa més lluny. I encara que sembli poc trajecte, la part en que em toca caminar són més de 10 minuts agafant la línia Hibiya o 25 agafant la JR (el google maps enganya) i anant carregat no fa massa gràcia.  

  

Podem veure el recorregut complet necessari per arribar desde l'estació de la línia Hibiya fins a l'hotel aquí:  

http://youtu.be/Q2OdyyH6DPM  

  

I arribem a l'hotel:  

  


[![](https://blogger.googleusercontent.com/img/b/R29vZ2xl/AVvXsEiZE1zqJl5dxzVC0Pk4zHHQ7NLhG8dH9xZY20CmQz13cD8cQFQTp_yAz49Kgvoi74ZtuijDkY920b1SwiW0HcA4W86ixrsyOdi2I8oujckOS0IMynpH9G82XmtHPNz9_39kFKPx3ZpiIiU/s320/juyoh+hotel.jpg)](https://blogger.googleusercontent.com/img/b/R29vZ2xl/AVvXsEiZE1zqJl5dxzVC0Pk4zHHQ7NLhG8dH9xZY20CmQz13cD8cQFQTp_yAz49Kgvoi74ZtuijDkY920b1SwiW0HcA4W86ixrsyOdi2I8oujckOS0IMynpH9G82XmtHPNz9_39kFKPx3ZpiIiU/s1600/juyoh+hotel.jpg)
  

**Akihabara**  

  

Entre unes coses i altres, suposo que s'hauran fet les quatre o les cinc de la tarda. A partir d'aquesta hora ja no hi ha museus oberts, pel que la idea és anar al barri d'Akihabara, prop de Ueno, que és considerat "la ciutat de l'electrònica". Després de la segona guerra mundial van començar a vendre parts de ràdio i algunes altres coses en petites botigues però poc a poc va anar prosperant fins a convertir-se en el que possiblement és el conjunt de botigues i centres comercials d'electrònica més important del món.  

  

Per arribar a Akihabara només he de tornar a agafar la línia Hibiya, per la direcció d'on he vingut. De fet, primer passaré per Ueno i la segona parada ja serà Akihabara. Podria anar amb el JRPass, però és una pèrdua de temps, ja que hauria de fer transbord i el viatge em portaria 25 minuts (o més). Amb la línia Hibiya és menys d'un quart d'hora, i l'estació és més a prop de l'hotel. Són 160 yens.  

  

Aquí a Akihabara no hi ha museus, ni estatues, és un barri en el que perdre's pels carrerons i les botigues. Així doncs, la idea és passejar durant tot el temps que em permeti el meu cos afectat pel jetlag.  

  

Cap a les 8 o les 9 del vespre hauria de tornar cap a Minami Senju, el barri de l'hotel, buscar un lloc per sopar i anar a dormir, que aquest primer dia, ha estat un dia molt llarg. Ja tornaré a Akihabara un altre dia :)
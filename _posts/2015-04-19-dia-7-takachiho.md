---
layout: post
title: Dia 7 - A Takachiho
date: '2015-04-19T15:39:00.003+02:00'
author: Time Master
image: assets/images/logo-legacy.png
tags: 
modified_time: '2015-04-19T15:39:23.310+02:00'
blogger_id: tag:blogger.com,1999:blog-8185883865646423773.post-2729437687269892393
blogger_orig_url: https://catalaninjapan.blogspot.com/2015/04/dia-7-takachiho.html
---

Vam llevar-nos abans de les 8, van dutxar-nos i vam preparar totes les bosses ja que després de tres nits, abandonàvem Kumamoto.  

  

En el check-out el Yoshi, que ja va veure que estem on fire i una mica tocats de l'ala, va demanar-nos fer un video de comiat. Som els únics a qui ha fet un video! (podeu trobar-nos al facebook del hostel asobigokoro kumamoto, fet una mica el ridícul ;-))  

  

D'allà vam fer camí a l'estació. Vam deixar les bosses grans en una taquilla ja que no volíem anar carregats així que havíem preparat la bossa petita amb roba per una nit. La taquilla eren 700 yens i si es quedaven tota la nit al dia següent pagaríem 700 yens més. Ens compensava.  

  

El bus va arribar a l'hora prevista, i el trajecte eren unes dues hores. Vam arribar a Takachiho sobre les 13h. Al arribar al ryokan Imakuni (今国) la noia ens va dir que el check-in no el podíem fer fins les 15h, però ens va donar un mapa i activitats per fer.  

  

El que més ganes teníem de fer allà era anar a les gorges i agafar les barques, així que vam fer via.  

  

Hi havia un bon tram, uns 20 o 25 minuts. Com que no havíem menjat res vam agafar uns onigiris pel camí i ens els vam menjar mentre baixàvem.  

  

El tram consistia en una carretera de corves que arribava a un pont bastant gran des d'on es veien les gorges, al final del qual hi havia un tram de moltes escales que baixaven fins a baix.  

  

Quan vam arribar, després de fer algunes aturades per fer fotos durant el camí, vam llogar una barca per 2000 yens (30 minuts).  

  

Navegar per les gorges era tot un plaer: les cascades al nostre voltant, els ànecs nadant seguint l'estela de la barca, l'olor i els sons de la natura... en conjunt va ser una experiència molt grata.  

  

Quan van deixar la barca ja vam anar a l'hotel per fer el check-in. Estàvem cansats perquè havíem caminat més de 3 hores (de pujades i escales), així que vam decidir fer una migdiada d'hora i mitja. No eren ni les 16h encara.  

  

L'habitació d'aquest ryokan estava molt bé, àmplia i amb una decoració tant maca com la de miyajima, tot i que el paissatge era una mica més cutre :-P  

  

A les 20h tal com ens havien informat a recepció feien una representació al temple on explicaven com es va crear japó a partir de la unió de dos descendents dels deus. Amaterasu, nét del deu del sol, i la deesa, de la qual no en recordo el nom.  

  

A recepció van dir-nos que estiguéssim a l'entrada a les 19:30 i un bus ens recolliria per anar fins al temple. No estava lluny (el vam veure mentre baixàvem a les gorges, uns 5-10 minuts a peu des de l'hotel) però ja que ofereixen el servei...  

  

Vam llevar-nos de la migdiada a les 18h i vam baixar a connectar-nos amb el món fins les 19:30 (maleït internet!!).  

  

El temple es va omplir ràpidament. Venien molts autobusos i nosaltres érem els únics estrangers, tota la resta eren japonesos. Aquesta representació la fan cada dia i sembla ser que atreu a molts turistes japonesos que viatgen pel seu propi país.  

  

La representació valia molt la pena. Era estranyament hiptnotitzant i a més els últims 20 minuts van ser molt curiosos i divertits, amb els actors principals interactuant amb el públic, integrant-lo a l'obra sense necessitat de que ningú hagués de fer res però deixant molt clar el significat de tot el que feien.  

  

Quan va acabar vam tornar amb el bus a l'hotel i d'allà vam anar a un izakaya que hi havia al costat per sopar.  

  

El sopar aquesta vegada va ser barat i generós, a més estava tot molt bo. El local es veia que es queia a trossos i gaire cuidat així que no esperàvem gran cosa, és evident que les aparences enganyen.  

  

Això és tot! Amb la panxa plena vam pagar i ja vam anar a dormir.  

  

Fins la propera entrada!
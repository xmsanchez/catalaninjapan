---
layout: post
title: Dia 6 - Cap a Kyoto!
date: '2013-06-23T14:59:00.001+02:00'
author: Time Master
image: assets/images/logo-legacy.png
tags:
- Viatge al Japó 2013
modified_time: '2013-06-23T15:01:03.929+02:00'
blogger_id: tag:blogger.com,1999:blog-8185883865646423773.post-3669769165082840550
blogger_orig_url: https://catalaninjapan.blogspot.com/2013/06/dia-6.html
---

A primera hora vam fer el check-out i vam anar a la fàbrica de Sapporo, on t'explicaven a base de fotografies, maquetes i ampolles antigues la història de la fàbrica. Al final del recorregut es podia fer un tast de cervesa i comprar merchandising.


Al sortir vam anar fins a l'hotel a recollir les bosses i d'allà vam anar a l'aeroport. Jo vaig haver d'anar tot el viatge de peu, ja que no havíem reservat i no hi havia seients lliures. Eren uns 40 minuts. Al arribar a l'aeroport tot eren asiàtics, només vam veure un estranger. Poc després va acostar-se un policia d'immigració que ens va demanar els passaports. Si agafen algú que porta més de 3 mesos al país i no té un visat que ho permeti, el deporten al país d'origen i li prohibeixen l'entrada al Japó de per vida.


Quan va veure que tot era correcte ens va ajudar a trobar a on havíem d'anar. El check-in per treure els bitllets era molt senzill, va ser ràpid. Al passar el control de seguretat a l'Arnau li van trobar una navalla a la bossa. Jo pensava que hi havia límit de pes per la bossa facturada, ja que al comprar el bitllet et demanaven quin pes portaries (havies de pagar extra) i com que la seva bossa pesava 17 quilos va traspassar coses a la maleta de mà. Resulta que se li havia anat la olla i va posar allà la navalla per treure pes a la facturada. Evidentment li van requisar (ja l'ha vist prou) però el van deixar passar.


El viatge en avió, ok. Turbulències fortes però vam arribar. A l'aeroport de Kansai vam haver d'agafar un bus cap a l'altra terminal, on hi ha enllaços amb estacions de tren, bus i taxis. Vam agafar un tren que ens va portar fins a Kyoto. Al sortir de l'estació vam anar a parar a un Bic Camera. En aquesta ciutat hi ha vàries entrades a l'estació des d'aquesta botiga (és com un corte inglés). Tens les teles al costat i de cop et trobes a una guixeta amb un revisor de l'estació, a 1 metre. Realment curiós.


Kyoto. Una ciutat que val la pena visitar. Al caminar pels seus carrerons sota la pluja lleugera vaig recordar les olors i sensacions general que em va causar Japó a l'anterior viatge. Aquesta ciutat té tota l'essència del país. Hi ha més de 2000 temples i encara queden moltes cases d'arquitectura clàssica, de fusta. Tokyo és el màxim exponent del que és una metropolis, però Kyoto és on queda constància dels contrastos entre el Japó modern i el Japó clàssic.


Després de fer el check-in vam anar a sopar. Jo vaig menjar katsu karee. Al acavar vam decidir anar a Gion, on si tens sort pots arribar a veure alguna geisha (queden poquíssimes que siguin autèntiques).


El passeig pel costat del riu està molt bé, tot i que la pluja va apretar. Al arribar a Gion va. trobar-nos uns carrerons molt clàssics, gairabé trets dels anys 30, genial. I suposo que vam tenir sort perquè vam arribar a creuar-nos amb tres o quatre geishas. No és que em treiés el son el fet d'anar-les a veure però al final sempre és interessant tot allò referent a la cultura japonesa.


Al marxar ens vam trobar amb un complex de temples molt xulo on vam poder fer bastantes fotos nocturnes. Després ja vam anar a l'hotel, en un passeig de 40 minuts per carrerons petits.


El dia en general va estar poc aprofitat degut a totes les hores de viatge, però suposo que el passeig final ho va compensar. Definitivament Kyoto és imperdible.



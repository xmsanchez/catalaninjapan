---
layout: post
title: Dia 9
date: '2013-06-24T17:27:00.001+02:00'
author: Time Master
image: assets/images/logo-legacy.png
tags:
- Viatge al Japó 2013
modified_time: '2013-06-24T17:29:52.256+02:00'
blogger_id: tag:blogger.com,1999:blog-8185883865646423773.post-6911786276891769857
blogger_orig_url: https://catalaninjapan.blogspot.com/2013/06/dia-9.html
---

Avui ha estat un dia dolentíssim, tal qual.


Ens hem llevat tardíssim, pel que ja hem anat amb retard per tot. Hem volgut rentar la roba i es veu que l'hotel no té servei de laundry, així que ha tocat anar a un lloc on hi ha rentadores i secadores però t'has d'esperar (una hora i pico).


Amb tot plegat  he hagut d'agafar el Shinkansen a les 13:20 aprox. He arribat a Fukuyama a les 15:06 i entre que m'he informat i m'he aclarit amb els mapes he agafat el bus cap a Nomoura a les 15:45. Aquest bus triga mitja hora. 


Aquí és on va venir ahir el Jose i li va agradar bastant. Se suposa que Hayao Miyazaki es va inspirar en aquest poblet de pescadors per fer la peli de Ponyo.


Quan he arribat he donat una volta però aviat he decidit anar a dinar... i resulta que tot estava tancat. Durant l'hora que he voltat he vist que el poble té moltíssimes cases de construcció clàssica, del mateix rotllo que Takayama, però aquí és tot el poble en comptes de ser només dos carrers. Estava una mica marejat pel fet de no haver dinat així que finalment he decidit tornar a Kyoto, però algun dia m'agradaria tornar i veure'l en condicions perquè m'he quedat amb l'espina.


De totes maneres amb la tonteria tot el dia s'ha reduït a 3 hores i mitja de tren i una hora de bus per no fer pràcticament res. He arribat a Kyoto a les 21h aproximadament. A l'hotel estaven l'Arnau i el Jose al hall i sembla ser que ells almenys han tingut un bon dia.


Hem anat a sopar a un restaurant de sushi que hi ha a l'estació, es diu Musashi. Era molt bó. Després, hem anat al bar dels Yakitori com els dos últims dies però cap dels tres teníem massa ganes d'estar gaire estona així que hem marxat molt aviat. El cambrer ens ha dit que avui anava a tornar el otaku d'ahir perquè vam dir que avui anàvem un altre cop i que era una pena que marxéssim. M'ha sabut una mica de greu però la veritat és que teníem ganes de marxar a l'hotel. Demà serà un altre dia.



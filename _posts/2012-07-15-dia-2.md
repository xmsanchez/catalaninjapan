---
layout: post
title: Dia 2 (19/07) - Museu Ghibli al matí, Kamakura a la tarda
date: '2012-07-15T01:57:00.002+02:00'
author: Time Master
image: assets/images/logo-legacy.png
tags:
- Viatge a Japó 2012 - Planificació
modified_time: '2013-06-09T18:35:53.190+02:00'
thumbnail: https://blogger.googleusercontent.com/img/b/R29vZ2xl/AVvXsEgxdGhGFnvxCjlkIawPqREk2Zqo0PTBV8_Y7MRMqj8mPFFEB1OIqI_SxEeMMs-u4O0XiW_UkxxoUPDCPaGzfzLNXb0Tu1tgjazDx-6lM88re6-U5VGS-Dcic2HV8et51d2vOHgx3Q5tLpg/s72-c/ghibli_museum.jpg
blogger_id: tag:blogger.com,1999:blog-8185883865646423773.post-4277934944839370511
blogger_orig_url: https://catalaninjapan.blogspot.com/2012/07/dia-2.html
---

Avui toca llevar-se aviat. Cap a les 8:00h hauria d'estar obrint els ulls, ja que tinc 50 minuts de viatge fins al museu Ghibli i és recomanable anar el més aviat possible. El museu obre a les 10 en punt. Necessito fer tres transbords i ho puc fer tot amb el JRPass. El trajecte que he de fer és el següent (clic per ampliar):  

  


[![](https://blogger.googleusercontent.com/img/b/R29vZ2xl/AVvXsEgxdGhGFnvxCjlkIawPqREk2Zqo0PTBV8_Y7MRMqj8mPFFEB1OIqI_SxEeMMs-u4O0XiW_UkxxoUPDCPaGzfzLNXb0Tu1tgjazDx-6lM88re6-U5VGS-Dcic2HV8et51d2vOHgx3Q5tLpg/s320/ghibli_museum.jpg)](https://blogger.googleusercontent.com/img/b/R29vZ2xl/AVvXsEgxdGhGFnvxCjlkIawPqREk2Zqo0PTBV8_Y7MRMqj8mPFFEB1OIqI_SxEeMMs-u4O0XiW_UkxxoUPDCPaGzfzLNXb0Tu1tgjazDx-6lM88re6-U5VGS-Dcic2HV8et51d2vOHgx3Q5tLpg/s1600/ghibli_museum.jpg)
  

  

A les 08:43 agafo el tren a l'estació de Minami-senju fins a Nippori, arribo a les 08:48. Línia JR Joban Line.  

  

Un cop a Nippori he d'agafar la línia JR Yamanote Line (Outer loop) a les 08:53 fins a Kanda, amb arribada a les 09:03. A Kanda puc agafar un tren a les 09:05, però com que és molt precipitat puc agafar algun dels següents, passen cada dos minuts. Calculo que arribaré cap a les 09:40 aproximadament.  

  

Un cop a Kichijoji hauré de caminar durant uns 20 minuts fins a arribar al museu:  

  


[![](https://blogger.googleusercontent.com/img/b/R29vZ2xl/AVvXsEjoLismaPjt46zRXovAwKxP8Y6coMplUcOuSNnhipP76kMhxpsH_WwDoNPWGjNiXppU7CwfYLvgSgwRCo2di4S0cvxRjd5I6TgyD6ZFKTZmLbR7OhN8AMmx_htwp-its4Jfo5hgD_iUL1U/s320/ghibli_museum2.jpg)](https://blogger.googleusercontent.com/img/b/R29vZ2xl/AVvXsEjoLismaPjt46zRXovAwKxP8Y6coMplUcOuSNnhipP76kMhxpsH_WwDoNPWGjNiXppU7CwfYLvgSgwRCo2di4S0cvxRjd5I6TgyD6ZFKTZmLbR7OhN8AMmx_htwp-its4Jfo5hgD_iUL1U/s1600/ghibli_museum2.jpg)
  

El museu Ghibli tracta, com el seu nom indica, sobre la productora Ghibli. Aquesta és una de les productores d'animació més importants que hi ha, vàries de les seves obres són reconegudes per tot el món com a obres de culte i algunes com a autèntiques obres mestres per tothom, ja siguin fans de l'animació o no.  

  

Algunes d'aquestes obres no són dirigides a nens, mentre que d'altres si que ho són. Per exemple, la tomba de les lluernes de l'any 1986 és una pel·lícula que tracta sobre la segona guerra mundial i és molt, molt dura (super recomanable). El dibuix amb "tocs Disney" enganyen al principi, és la peli ideal per crear un traume infantil a un nen. I tot sense una sola escena de violència explícita. D'altres, en canvi, sí que van dirigides a un públic més infantil, com podria ser "Ponyo al penya-segat" (ponyo en el acantilado).  

  

Sigui com sigui, diuen que aquest museu és indispensable per qualsevol persona a qui li agradin les obres de l'estudi Ghibli i molt recomanable per qualsevol altre. És prohibit de fer fotos a l'interior del museu, però si que es poden fer a fora. Aquí algunes imatges:  

  


[![](https://blogger.googleusercontent.com/img/b/R29vZ2xl/AVvXsEj5uW_zto8rUdDcdDB_d91LVNdWrxXNod2ArRCObE4xgmr5EXLAiESfAy1xBwmDgA4cqFTpcAoJ6FwI5cMNIzyB6ji5ksgMtvlyhIEEn0aApXewKclQfE2uCR82J-wWlaF4vGAmxsNBkbc/s320/01.jpg)](https://blogger.googleusercontent.com/img/b/R29vZ2xl/AVvXsEj5uW_zto8rUdDcdDB_d91LVNdWrxXNod2ArRCObE4xgmr5EXLAiESfAy1xBwmDgA4cqFTpcAoJ6FwI5cMNIzyB6ji5ksgMtvlyhIEEn0aApXewKclQfE2uCR82J-wWlaF4vGAmxsNBkbc/s1600/01.jpg)

  


[![](https://blogger.googleusercontent.com/img/b/R29vZ2xl/AVvXsEihlChcr1aOHgXV-x7O97o7iRa49bVKIZzXQ0O3hO3pjVomrQkKP3Og_no1Jzno1Q0B61M4QNoQdOn0PxENcssVPWc8uIQ04ACC-d4GdEuYFTYZvilYYPxULh_qgnhQ0xtNTWGTWKoHRt4/s320/04.jpg)](https://blogger.googleusercontent.com/img/b/R29vZ2xl/AVvXsEihlChcr1aOHgXV-x7O97o7iRa49bVKIZzXQ0O3hO3pjVomrQkKP3Og_no1Jzno1Q0B61M4QNoQdOn0PxENcssVPWc8uIQ04ACC-d4GdEuYFTYZvilYYPxULh_qgnhQ0xtNTWGTWKoHRt4/s1600/04.jpg)

  


A dalt, l'entrada al museu i una vista superior.

A baix, el "gat-bus" i en Totoro de "El meu veï Totoro".

  

[![](https://blogger.googleusercontent.com/img/b/R29vZ2xl/AVvXsEi2_LtHNbbK7vB_foTwJrwwMajkmI2xLeDv2d4zyhDTCaKiHXtBOAJQCzJK6Fr50CcjvFVnViw29mIq3m9vG2IN5sIfwBLMvvXF3es1yv1TGJfKRxE5pov16TKe2zQpPh3_njUe_7xjJHc/s1600/02.jpg)](https://blogger.googleusercontent.com/img/b/R29vZ2xl/AVvXsEi2_LtHNbbK7vB_foTwJrwwMajkmI2xLeDv2d4zyhDTCaKiHXtBOAJQCzJK6Fr50CcjvFVnViw29mIq3m9vG2IN5sIfwBLMvvXF3es1yv1TGJfKRxE5pov16TKe2zQpPh3_njUe_7xjJHc/s1600/02.jpg)  

  

  


[![](https://blogger.googleusercontent.com/img/b/R29vZ2xl/AVvXsEjDxdCXoBut1agS86S4DDYVs15gtFZhHHiStuqN3gbIvtuOp4atirSN95juFJrla-RBvfdWmOGyQHNBoU1-3-PnMbs8C6OSqpkj06dcDUNFriugazI7GaKobso28I3-9SsCEX_vFFDnMoU/s320/05.jpg)](https://blogger.googleusercontent.com/img/b/R29vZ2xl/AVvXsEjDxdCXoBut1agS86S4DDYVs15gtFZhHHiStuqN3gbIvtuOp4atirSN95juFJrla-RBvfdWmOGyQHNBoU1-3-PnMbs8C6OSqpkj06dcDUNFriugazI7GaKobso28I3-9SsCEX_vFFDnMoU/s1600/05.jpg)

  


Aquí tenim una recreació en tamany real (uns tres metres d'alçada) d'un dels robots de la peli "Laputa", que va arribar a Espanya amb el nom "Lapunto: castillo en el cielo" per raons evidents.  

  


[![](https://blogger.googleusercontent.com/img/b/R29vZ2xl/AVvXsEjE5X5g52ikQepKw_1RVrVRi59aQIj4h-6FRFrqVcQnI7RBDa5PJmB59238LqdM7XPgNvIBFxUby6vaz8gMZZgHp00uIAX_ixpJEnJWZReRHcmeP6-_-WPgcrIS_ko2kgPMl_t-vQKEj2E/s320/03.jpg)](https://blogger.googleusercontent.com/img/b/R29vZ2xl/AVvXsEjE5X5g52ikQepKw_1RVrVRi59aQIj4h-6FRFrqVcQnI7RBDa5PJmB59238LqdM7XPgNvIBFxUby6vaz8gMZZgHp00uIAX_ixpJEnJWZReRHcmeP6-_-WPgcrIS_ko2kgPMl_t-vQKEj2E/s1600/03.jpg)
  

 Respecte a això últim, diuen que Miyazaki prèn el nom de "Laputa" d'una illa descrita en la novela "Los viajes de Gulliver" de Jonathan Swift. Diuen que en Swift probablement sabia què significava "puta" en castellà, però en Miyazaki (el gran mestre de l'estudi Ghibli i creador de les millors obres) probablement no ho sabia. En el nou doblatge al castellà de "Castillo en el cielo" sembla ser que sí que utilitzen el nom "Laputa" ja que Miyazaki volia que tot fos el més fidel possible a la obra original.  

  

  

**Barris del nord de Tokyo**  

  

He hagut de canviar una mica el "planning" perquè l'entrada pel museu vaig haver-la d'agafar per aquest dia en concret, que tenia pensat anar a Kamakura i Yokohama. Possiblement l'ideal és visitar els barris del nord de Tokyo, que és el que m'agafa més a prop del museu. M'havia plantejat fer Kamakura, però és una hora i mitja de viatge ja que agafa en sentit contrari que el museu i no té gaire sentit, ho aplaçaré per l'últim dia de Japan Rail Pass, ja que encara no havia decidit que fer aquell dia.  

  

Què puc visitar?  

  

  
